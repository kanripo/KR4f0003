# -*- mode: mandoku-view; -*-
#+TITLE: 御製樂善堂全集定本
#+DATE: 2015-08-25 00:27:53.558696
#+PROPERTY: ID KR4f0003
#+PROPERTY: BASEEDITION WYG    
#+PROPERTY: JUAN 御製序
<pb:KR4f0003_WYG_000-1a>¶
　　欽定四庫全書¶
　　御製樂善堂全集序¶
　　朕少讀尚書見二帝三王以及繼世之哲后君臣咨儆¶
　　惟是身心性命之本原其敷政命官亦惟根柢道德而¶
　　不規規於事為之末及考詩易四子之言凡論政者皆¶
　　與書所稱同其指歸互為表裏其後博涉諸史則雖明¶
　　盛之世所殫心竭慮者大概詳於事功而略於本原教¶
　　化之升降治象之崇卑其分岐實判於此用是日有孜¶
<pb:KR4f0003_WYG_000-1b>¶
　　孜求所以取道入德之門䝉¶
皇考示以明理立誠之大訓而略得其統貫又念修辭必本¶
　　乎誠故凡見於古文詩辭者咸以是為宗而不敢有貳¶
　　焉往者嵗庚戌曽録數年中所作序論書記雜文詩賦¶
　　次為十有四巻置諸几案時就所言以自檢其行嗣是¶
　　所作葢四倍前繼序以來躬理萬㡬兢兢業業惟恐一¶
　　事失宜負¶
皇考付屬之重思如曩時從容文墨之娯不可復得然少有¶
<pb:KR4f0003_WYG_000-2a>¶
餘閒未嘗不考鏡經史以自觀省爰取庚戌文鈔所載¶
存十之三續作未訂入者存十之七總為一編共若干¶
巻非欲以文辭自表著葢是集乃朕夙昔稽古典學所¶
心得實不忍棄置自今以後雖有所著作或出詞臣之¶
手真贗各半且朕亦不欲與文人學士争巧以轉貽後¶
世之譏則是集之輯有不得已者記曰本諸身徴諸庶¶
民曩予自檢所行以勉副所言者乃日用酬酢之常今¶
兹所行事無大小莫非政教之平陂生民之苦樂相倚¶
<pb:KR4f0003_WYG_000-2b>¶
不可以中立者也因此益自警惕而克艱天位顧畏民¶
碞庶㡬明理立誠之學参前倚衡永永勿替也夫¶
乾隆丁巳仲夏朢日¶
