# -*- mode: mandoku-view; -*-
#+TITLE: 御製樂善堂全集定本
#+DATE: 2015-08-25 00:27:53.889858
#+PROPERTY: ID KR4f0003
#+PROPERTY: BASEEDITION WYG    
#+PROPERTY: JUAN 卷十四
<pb:KR4f0003_WYG_018-1a>¶
欽定四庫全書¶
御製樂善堂全集定本巻十四¶
　古體詩¶
　　古風十五首¶
天地有至德健順運萬善陰陽迭往來寒暑互流轉大¶
生而廣生疇能體其撰根柢祗一誠神功何易簡¶
羲皇初畫卦猶以結繩治後聖繼心傳法夬興書契豈¶
徒充簡編即是傳道器君看六經中言言道仁義¶
<pb:KR4f0003_WYG_018-1b>¶
有苖蠢弗率大禹爰徂征三旬猶逆命豈云無甲兵伯¶
益贊讜言感神由至誠惟昔號旻日克諧致烝烝文徳¶
既誕敷逺人亦來庭動物物不動今古無其情¶
髙宗求良弼簡在通夢寐傅巗版築人一朝履髙位和¶
羮作鹽梅朝夕資納誨阿衡豈專美嘉靖殷邦治惟此¶
㳟黙思尚賢天所賜¶
隆冬無溽暑盛夏無祁寒寒暑協太和往來相推遷蚩¶
蚩彼衆氓努力籌逢年我當惜寸陰黽勉期前賢¶
<pb:KR4f0003_WYG_018-2a>¶
泰山不讓土河海不擇流為學亦如此取益在廣求見¶
惡當自戒見善期自修三人有吾師近取乃日休¶
孟山何岧嶤有獸曰騶虞賦性本仁慈舉趾惜蘼蕪終¶
為王者瑞見乃盛世符南山有猛虎食肉如食芻饞嗜¶
飽腹腸何論有無辜一朝獵者至咄嗟喪其軀仁殘天¶
道顯視此何所殊¶
銅鑑正衣冠人鑑别善惡人苦不自知箴規已病藥疑¶
事莫蓍揲疑謀莫龜灼但聼善人言萬事免乖錯¶
<pb:KR4f0003_WYG_018-2b>¶
秋聲何瀟灑翏翏刁刁然吹萬忽奔騰千里淡雲烟振¶
羽階下蟲吟風樹上蟬物類本無情菀枯感變遷謾說¶
蓬瀛洲居住不老仙三山阻且遥荒唐徒爾傳我有不¶
老藥不用求金丹清心與寡欲可以延長年嗟彼名利¶
人營營凋朱顔¶
郭公解布榖王孫能促織區區禽與蟲因時亦有識人¶
生性本靈充然備五德私利一薫蒸靈䑓因窒塞譬彼¶
瑶臺月忽被蟾蜍蝕克已萬理明處事乃不惑¶
<pb:KR4f0003_WYG_018-3a>¶
春風二三月花嶼争芬芳出門踏青人車馬沸如狂芳¶
甸布綺席繡陌遺琳瑯幽蘭在空谷詎肯生道旁地僻¶
人莫賞誰識王者香我來採盈把歸植讀書堂同遊不¶
同趣對爾聊徜徉¶
平原昔聚客毛遂乃下列備數入强楚碌碌何分别一¶
朝脱頴出厯階騁辨説手招十九人從約自此决䇿士¶
且垂名矧乃匡時傑¶
燕昭用樂毅連下七十城惠王信反間全功一旦傾齊¶
<pb:KR4f0003_WYG_018-3b>¶
威察毁譽左右計不行烹阿封即墨戰勝在朝廷外間¶
與内間一伺主疑乘所以為政者去讒心乃明¶
屈原沉汨羅孤忠光日表賈誼過長沙臨流抒懐抱楚¶
懐本庸昏漢文稱有道胡為志未伸悲歌賦鵩鳥絳灌¶
豈子蘭洛陽英鋭早龍門作合傳孰謂善品藻¶
鳯凰鳴崑邱惟食琳與琅九苞耀竒彩天宇恣翺翔豈¶
比藩籬雀卑棲飽稻粱達人豈自枉鄙夫巧趨蹌尚父¶
年八十猶自釣渭陽一朝遇西伯殊績展鷹揚是知賢¶
<pb:KR4f0003_WYG_018-4a>¶
路闢斯為邦家光¶
　　新竹¶
新笋已成竹檀欒影簾箔風翻翡翠林露灑琅玕籜猶¶
然婉孌姿已具堅貞格蕭踈戞寒玉歴落吹竽籥長房¶
漫騎龍公輸寧飛鵲撫摩留仙人棲托遲鸞鶴梁園㡬¶
萬箇盛事今寂寞森森階砌前添我興寥廓烟凝翠欲¶
流枝篠紛參錯莫謂無姸華嵗寒猶可託¶
　　海子行圍同聞之蔡先生五弟讀杜子羙秋興詩¶
<pb:KR4f0003_WYG_018-4b>¶
　　　分韻得肉字¶
秋曉獵平原露重林如沐歸來息離宫繞砌開黄菊豈¶
以漫遊荒往籍閒披讀維昔天寳初楊李竊威福道旁¶
有餓殍朱門饜粱肉漁陽鼙鼓來驚破霓裳曲杜老時¶
隨征殷憂積誠篤傷心秋興詩令我勞往復硬語蟠虬¶
松蒼渾神味足錦江波浪愁巫山眉黛蹙何如屈問天¶
空同賈賦鵩遥遥千載心文囿仰芳躅¶
　　關山月¶
<pb:KR4f0003_WYG_018-5a>¶
玉門關外秋風清玉門關上秋月明戍兒歸卜刀鐶鳴¶
離家見月㡬虧盈天河浄洗兵不用早晚可得酒泉封¶
燕頷將軍飛食肉每同甘苦均寒凍遥憶千家砧杵聲¶
舊衣未解新衣送舉頭皓魄又重圓邊笳四面方吹動¶
　　題李白太山觀日圖限韻¶
供奉沉香亭遣調若鐘銑意在諷色荒不獨詞華擅五¶
嶽峙胷中磈礧難消遣長嘯登太山日觀峯當面東望¶
滄溟洲坳堂杯水轉陽烏浴未乾魚龍乘曼衍扶桑已¶
<pb:KR4f0003_WYG_018-5b>¶
三竿猶不聞雞犬遐觀小宇宙形勢天下選咫尺大羅¶
天天帝端衮冕叩閽謁通明從容陪玉輦醉踏青芙蓉¶
豈以佯狂免騎龍恣天遊白雲共舒展帝女賜錦裳聞¶
説冰蠶繭長鯨不復回竒傳類詭辨何人冩丹青壁上¶
裊香篆披時泰嶽雄收處滄波巻即此當卧遊悠然興¶
不淺¶
　　喜雨四言詩¶
明明¶
<pb:KR4f0003_WYG_018-6a>¶
上天照臨有赫至誠克應無感弗格穆穆我¶
皇乾惕朝夕鍳在¶
帝心九有是宅¶
皇帝膺籙丕顯丕承洋溢暨訖被乎八紘民安其居物¶
樂其生爾畊爾桑以成以平¶
瞻仰¶
昊天昭回雲漢未曰如焚亦云微旱¶
帝心用憂徹懸減膳亦保亦臨曰明曰旦¶
<pb:KR4f0003_WYG_018-6b>¶
有頒其絲有降其綸訪自三公延及百臣式陳爾言庶¶
禆我身用沛恩施以答¶
蒼旻¶
有曀其陰有虩其雷雲既油然雨亦沛哉曰霑而濡曰¶
滋而培自我京畿遍乎九垓¶
民鼓其腹榖潤於田溝澮潺潺沃壤㳙㳙匪以灌而鮮¶
匪以溉而妍¶
聖帝是䖍致雨澤是宣¶
<pb:KR4f0003_WYG_018-7a>¶
雨而暘矣澤則洋矣遍農桑矣碩且長矣萬斯倉矣供¶
明堂矣祝無疆矣¶
　　讀昌黎集¶
建安騁駢儷斯文體一變俳優務悅人靡軟風相扇自¶
此八代間羣言紛汗漫起衰昌黎公鋭然負謗訕刓偽¶
還淳古籍湜愧流汗渤海收衆瀾斗建失星爛尊聖衛¶
藩籬幟樹先登岸因文道以見一語千秋贊¶
　　銅鼓歌¶
<pb:KR4f0003_WYG_018-7b>¶
　　　雍正庚戌秋九月廣西撫臣金鉷進銅鼓一云¶
　　　民間墾田所得名諸葛鼓相傳諸葛亮以鼓鎮¶
　　　蠻云因歌以紀之¶
赤帝失御火不燔冠以苴履翻坤乾靖王後裔英且賢¶
慨然奮義振中原南陽之藪卧龍蟠下車三顧意何䖍¶
龍飛雲路見在田君臣相得魚水歡東使呉會騁辨言¶
八十萬衆成灰烟西入益州奠本根鼎足峙立固且完¶
永安宫裡龍髯攀調和宫府整而閑命師南指定獞頑¶
<pb:KR4f0003_WYG_018-8a>¶
七擒七縱服諸蠻鑄銅成鼓永鎮旃風雨侵蝕年復年¶
數易時代陵谷遷下巢蚯蚓鄰黄泉照臨無復資魄淵¶
濡潤還沾雨露偏崇鼎貫鼎増斕斑獨於厚地全其天¶
由來竒物終播宣一朝光氣騰荒阡施厥畚鍤瓦礫翻¶
有聲鞺鞳非絲絃宛然銅鼓形不刓洗剔苔蘚光澤鮮¶
驚看老幼何喧闐大吏表進¶
九重前為陳檀案撒包氊聚觀羣下充庭軒試加擊伐¶
聲啍啍大鵬搏風長鯨噴上有四蛤狰獰蹲旁有雙耳¶
<pb:KR4f0003_WYG_018-8b>¶
綬色緼龜文虬篆隐隐存覆之黄縑加束純方今¶
舜目闢四門兩間並獻貞符繁不誇寳鼎出河汾詎數¶
劔氣冲斗躔我聞置鼓召諫臣訪察民隐牧元元此應¶
其兆無乃然坐見讜議日聯翩鏞鐘大叩張宫縣¶
　　讀貞觀政要¶
薫風何習習朱明屆長候北窓髙卧起洛誦勤時懋貞¶
觀政要編覧罷再三復文皇治世功在漢文景右斗米¶
值三錢太倉粟腐臭關東暨&KR0656;南開門夜無㓂論古緬¶
<pb:KR4f0003_WYG_018-9a>¶
遐思治功非倖覯文貞立朝端彌縫而匡救九重亦虛¶
已勤政夜繼晝勵精圖至治俗用臻富厚二十餘年間¶
中外稱明后徴沒明鑑昏志滿漸差謬東征無成功幸¶
能自引咎復碑念前規厚賜撫其後猶不負初心終身¶
無罅漏信順立丕基尚賢天所祐先哲留嘉謨後人當¶
勉就¶
　　傅修期¶
昔有韜鈐士投筆願從戎終生美少年請纓志甚雄讀¶
<pb:KR4f0003_WYG_018-9b>¶
書貴有用躍馬馳邊烽所在戰必克豈是虛譽崇偉哉¶
傅修期卓然儒將宗擊賊萬人前掃筆三軍中勇力駭¶
豺狼流文貫星虹非云尚血氣詎是工雕蟲小戎賦良¶
人温然美玉同讀史撫青編芳蹤千古隆¶
　　公莫舞歌¶
　　　昔人有公莫舞歌道項伯翼蔽漢王也然但言¶
　　　漢王有天命未及項王不聼范増之言及増不¶
　　　知㡬而事項故歌以補之¶
<pb:KR4f0003_WYG_018-10a>¶
刳牛割猩殪封豕羞鉶實豆堆盈几錦繡筵開藏壁壘¶
𠂻甲宋盟無乃是亞父腰下玦三視項荘劍氣寒如水¶
公莫舞兮行且止以身為衛拂衣起増卻顧兮良色喜¶
隆準果是真天子怒撞玉斗亦徒爾同雲集霰已如此¶
　　蠲租樂擬樂府¶
勾芒布令土脈濡荷犁早向東阡趨男耕婦織閒時無¶
料理粟帛供正需食毛敢辭王稅乎春回蔀屋大澤敷¶
小吏旁午捱門呼竊疑督賦驚農夫却宣王命傳蠲租¶
<pb:KR4f0003_WYG_018-10b>¶
傳蠲租蠲租樂新絲繅後新榖登换取金錢娯老弱¶
　　黄石授書¶
智勇非深沉難言天下事稍挫便拂顔斯為杯缶器留¶
侯不世才佐漢膺重寄當其圯上遊與衆了不異何來¶
一老翁猝然命納屣三進不為羞深折少年氣所授是¶
何書乃擅帷幄議當時林隐人踪跡畧竒祕郤令榖城¶
石受祀永不替¶
　　讀司馬温公諫院題名記¶
<pb:KR4f0003_WYG_018-11a>¶
豐碑聳立高尋尺銀鈎鐡畫生光澤纍纍若若同時榮¶
莫混賢奸一片石天風凜烈䕶剛堅表列平生勝竹帛¶
他年元祐鈎黨臣義形石工傳安民豈知後世翻寳愛¶
㡬與諫院題名隣君不見山可礪兮河可帶桑田滄海¶
還相代此名一留不復敗¶
　　芝蘭曲¶
　　　芝蘭者芝花如蘭非芝與蘭也見陸象山集¶
碧空星耀明離離下映瓊圃三華芝玉英綽約如蘭猗¶
<pb:KR4f0003_WYG_018-11b>¶
幽姿特藉五雲竒九光攅簇寳葢垂珊瑚玉樹紛葳蕤¶
畝畹之間歛葱蒨國香得並芝房薦瑶草琪葩種獨擅¶
採上彤廷露華泫¶
　　髙其佩指頭畫廬山瀑布¶
廬山髙髙揷天瀑布千尺飛其顛擘開玉峽白龍走空¶
濛萬古生雲烟七十老翁戯作此不用霜豪用十指丈¶
山尺樹都不論壁間彷彿流寒水¶
　　觀穫¶
<pb:KR4f0003_WYG_018-12a>¶
秋聲入園林凉風動髙閣偶出步郊坰斜陽照墟落眄¶
彼隴畝間黄雲堆漠漠錢鏄已早庤銍艾聲參錯畦東¶
與畦西是處竟秋穫手刈賽疾遲背負争强弱遺秉與¶
滯穂寡婦亦云樂吾聞四民中惟農苦莫若有年榖價¶
低歉年委溝壑即今豐稔收租重主人索益信為政者¶
仁民最先著¶
　　擁鑪讀書歌¶
首山之銅出天然何人鎔冶精雕鐫鏤蟠刻螭無斧鑿¶
<pb:KR4f0003_WYG_018-12b>¶
天呉紫鳯紛騰鶱巋然不共桑海變萇𢎞血色生新鮮¶
嗟予好古忽得此寳之不啻珊瑚鞭豐隆布雲青女降¶
凌空裁玉落地繁飄風弗弗起天末千里萬里沉寒烟¶
有懐趙衰苦莫遇博山獨擁紅炭然温懐續續吐㬉氣¶
性根理窟資探源我有會心非獨樂常思衣被天下大¶
小無號寒¶
　　煖研歌¶
陰凝北陸寒風多燕山雪片紛相摩山積皜素池停波¶
<pb:KR4f0003_WYG_018-13a>¶
翔陽隐光倐忽過指頭冰凍真無那我方臨窓事研究¶
空齋賞玩煩磋磨縱有翠濤端石可柰何呼童為添煖¶
硏火更濟之水隂陽和寒熱均調融墨氣安置几上平¶
不頗浮光含潤露精彩佐我終日之吟哦抒長句歌煖¶
硏君不見當時此法無人傳乃令嬪妃呵筆於便殿¶
　　臘八日¶
索饗大蜡伊耆始夏曰嘉平殷清祀周家蜡禮舉嵗終¶
文武之道均張弛秦復夏名縁祈仙權輿定臘實劉氏¶
<pb:KR4f0003_WYG_018-13b>¶
蜡八相沿訛臘八八日號臘何所指當年飲粥成風俗¶
果糜雜和期相侈或傳此日浴佛節阿誰能辨非與是¶
嵗在庚戌月己丑羲娥丸轉窮次紀哉生明後後五日¶
作粥吾亦聊爾爾松榛棗栗杏胡桃黍稷粱豆堆纍纍¶
水火既濟入鼎烹聲㵼松風萬壑起便啜數椀潤詩腸¶
侑以新句加綺靡明窓静賞送流年不隨獵騎平原裏¶
　　自鳴鐘¶
扶桑日出海門紅大秦西洋颺景風懸撞度索底貢同¶
<pb:KR4f0003_WYG_018-14a>¶
於皇聲教敷天通梯航山海來朝宗厥獻竒物自鳴鐘¶
銅輪鐡絃凡㡬重機軸循環運其中應時滴響聲舂容¶
挈壺無所施其功精巧絶倫疑鬼工倕班流汗難追踪¶
異哉兹物無始終週歴晝夜春與冬懸置几上勝金鏞¶
晚報日昳曉嵎東我聞寳賢寳物雖不同咸賔亦足效¶
球共考時定律佐三農此鐘之利貽無窮¶
　　題宋宣和清明上河圖用駱賔王帝京篇韻¶
大禹敷水土導河過龍門漭泱萬里間卓為羣瀆尊流¶
<pb:KR4f0003_WYG_018-14b>¶
經積石走函谷東過洛汭繞甸服土中自古稱洛都襟¶
帶山河雄地軸維昔宣和全盛時寒食初過一百六淡¶
烟輕雨清明天踏青嵗嵗侈華屋華屋朱樓金闕隈千¶
門萬户天邊開飛花香滿宜春苑稱觴獻壽柏梁䑓珮¶
響千官入山呼萬乗來簮裾艶文藻雲漢儼昭回梯航¶
萬里至輻輳日中市綺縠揚衯裶連袂如雲起栁陰暗¶
沙堤花光明御水寳葢蔡京車髙牙童貫里中樞甲第¶
起崇墉相國髙堂列鼓鐘道君禮樂三千盛孱國山川¶
<pb:KR4f0003_WYG_018-15a>¶
百二重春入上林迎旭日雲開水殿躍飛龍龍樓鳯閣¶
相輝映山城鼓吹春遊盛春逰處處多貴臣青驄駉駉¶
車鄰鄰明月樓中邀上客紫薇花下宴嘉賔滿堂珠履¶
珍羞錯從容欵曲金蘭親斜陽返照天欲暮汴水橋邊¶
車馬度橋邊街市何喧闐萬貨千商夾道路路旁桃李¶
紛芳菲逰人雜遝白馬肥朝催玉勒花間去暮拂金鞭¶
栁岸歸頗厭錦繡服新裁白紵衣劇孟風未峻郭觧力¶
猶微五陵擅游俠戚里相因依平生但言慿義氣捨身¶
<pb:KR4f0003_WYG_018-15b>¶
許友未覺非郊畿靄靄帶晴雲稻田桑圃望中分村墟¶
景象多幽趣㸃綴蚩蚩忘帝勲婦子嬉無節長幼畧無¶
文常樂昇平烽火息覇陵閒却故將軍栁堤逰客艤船¶
待一棹輕移山勢改嫣紅粉白夾岸矯蘭橈畫舫中流¶
在中流競渡各紛馳渡口魚磯疊石為更有一川風景¶
别身在蓬萊自不知蓬萊宫殿何繁華瑤島瓊臺入座¶
賒仙人爐煉長生藥羽客丹成九轉砂靈素作安期遺¶
我棗如𤓰驅山走海丹青變筆底烟雲紙上見神思妙¶
<pb:KR4f0003_WYG_018-16a>¶
藝出清新偶然展軸驚萬人巧贍奪天工結構含精氣¶
逺過顧虎頭不數陸仙尉仇子此巻何為哉燕雀嬉嬉¶
畫裏來驅鄰自召强鄰侮繁華侈泰禍之媒牛車俛首¶
受縛去冰天雪窖嗟徘徊即今歌舞地花發為誰開空¶
留遺跡在慿弔費詩才¶
　　題戴天瑞指畫山水圖¶
玻璃貯碧無涯津田田荷葉出水新草堂坐對清埃塵¶
忘機養得鶴性馴瀟灑更有松與筠逺峯掃黛青嶙峋¶
<pb:KR4f0003_WYG_018-16b>¶
有客有客來訪頻髙山流水無俗縁苔徑曲轉過栁樊¶
主人不用迎出門筆墨渲染古來聞指頭蘸墨見此人¶
吁嗟絶藝工且神一指乃能探其元無因得悟天龍禪¶
　　新蟬¶
今年天氣炎五月新蟬噪初聼聲尚澁漸覺羣喧閙飲¶
露抱髙枝臨風曵長調傍晩響愈繁先秋未免躁榆枋¶
恣往還决起安所好未能萬里遊且共鷽鳩笑¶
御製樂善堂全集定本巻十四¶
