# -*- mode: mandoku-view; -*-
#+TITLE: 御製樂善堂全集定本
#+DATE: 2015-08-25 00:27:54.093928
#+PROPERTY: ID KR4f0003
#+PROPERTY: BASEEDITION WYG    
#+PROPERTY: JUAN 卷二十五
<pb:KR4f0003_WYG_029-1a>¶
欽定四庫全書¶
御製樂善堂全集定本巻二十五¶
　今體詩¶
　　三月十三日随¶
皇父駕幸圓明園得詩六首¶
春園初見百花開日午欣隨¶
御輦来纈錦蒸霞呈麗景東皇雨露好栽培¶
最是蓬莱浩蕩春東風如剪物華新裙腰草合平於毯¶
<pb:KR4f0003_WYG_029-1b>¶
滑笏溪流色似銀¶
邇来甘雨潤苖新走馬天街絶㸃塵試䇿金鞭回望處¶
翠條如染拂行人¶
黄繖當中映午暾¶
太平天子幸春園靈臺靈沼同民樂夹道齊呼¶
萬嵗尊¶
寒食常年桃已謝今年寒食正開花天工有意供¶
宸賞特教東君駐物華¶
<pb:KR4f0003_WYG_029-2a>¶
御爐香煖恵風晴日映墀頭喚上卿不是物華供玩少¶
殿顔勤政意分明¶
　　賦得好雨知時節¶
漠漠春雲布濛濛時雨飛㸃空方霡霂入夜轉霏㣲正¶
助資生德從知造化機東郊明曉歩坂上麥苖肥¶
　　栁溪垂釣¶
傍岸青青一帶遥玻璃鏡净拂烟條持竿不為貪鱸鱠¶
天水空明萬慮消¶
<pb:KR4f0003_WYG_029-2b>¶
花嶼南頭曲水東石磯晩坐綠隂風臨流暫作垂綸客¶
興與漁郎却不同¶
　　聼松¶
凉風過院裏踈響度庭前乍覺蛟龍吼徐聼絲竹傳春¶
濤盈峡漲沸茗滿壺煎入夜心偏静慿參天籟禪¶
　　賦得泉和萬籟吟¶
野逕無絲竹飛泉亦可聼千條流澗白萬古韻松青自¶
是饒天籟多緣借地靈跳波珠絫絫激石玉丁丁樂奏¶
<pb:KR4f0003_WYG_029-3a>¶
簫韶曲圖開十二屛何當鋪翠毯終日對清泠¶
　　濯纓泉¶
碧映一泓清當年誰濯纓滄浪衣帶水到此亦成名¶
　　恭和¶
御製詠竹原韻¶
琅玕敲雅韵蒼翠布清隂逺映山光入低臨階影侵寒¶
梢蓊雨潤勁節颯風吟仙苑供¶
宸賞還同松柏心¶
<pb:KR4f0003_WYG_029-3b>¶
藻砌紛青籜芳園滿緑隂最宜時雨洗不碍嵗寒侵¶
宸暇方遊豫¶
皇情暢詠吟年年常近日清節與虚心¶
　　從軍行¶
三邊烽火照軍營十萬丁男夜練兵但使腰間懸寳劒¶
丈夫何處不成名¶
關山月冷夜黄昏指日應擒吐谷渾誰憶樓頭新少婦¶
一聲横笛正銷魂¶
<pb:KR4f0003_WYG_029-4a>¶
沙漠風髙列戍連寒侵行帳不成眠狼山夜半聞新警¶
披甲争聼號令傳¶
辭家萬里路迢遥龍虎軍中夜擊刁底事成功如約早¶
将軍聞是霍嫖姚¶
横戈結伴共遊盤日乆翻忘行路難却恨此方無鴈到¶
慿誰傳信報平安¶
夜戰洮河馬不嘶無邊殺氣與雲齊偷閑一枕金戈卧¶
半是人膏半是泥¶
<pb:KR4f0003_WYG_029-4b>¶
二十三畨月缺盈君王㤙重致身輕轅門試射誰穿的¶
十萬軍中最有名¶
戍兒約計看刀環對鏡新驚髮半斑不是親擒生頡利¶
何顔復進玉門關¶
　　送邵通叅奉¶
命典試江西¶
天門旭日耀晴明¶
帝簡儒臣典試榮虎觀暫教違問難龍門旋見擷瑶瑛¶
<pb:KR4f0003_WYG_029-5a>¶
征輪正愛山花繞歸路應看&KR0203;鴈迎一載春風頻坐卧¶
可能不動别離情¶
昭代文明重棘闈雄州遥指四驄騑三秋瞻斗龍光射¶
一月蒐才紫氣圍堂上頻呼添蠟燭日中俄見擲珠璣¶
迢遥驛路回鞭日好載公門桃李歸¶
豫章佳氣欎葱葱牛斗光芒映彩虹¶
帝遣文星司玉尺人欽精鑒詠敦弓驊騮遇主鳴方健¶
鵰鶚摩天勢更雄宗𣲖西江還在否慿君一振古人風¶
<pb:KR4f0003_WYG_029-5b>¶
放榜懸知聚彩霞歸輿歴歴雪初花縱横禮樂文章盛¶
来往山川道路賖日照金臺迎畫幰風吹滕閣送仙槎¶
天街十月陽春早光霽重看捲絳紗¶
　　顔魯公祠堂¶
草長華清作古原魯公祠宇至今存松圍四面濤聲颯¶
戸守千靈道貎尊一片忠誠光日表㡬遭貶斥别君門¶
平生浩氣消奸氣盡節從容且謾論¶
　　讀項羽紀¶
<pb:KR4f0003_WYG_029-6a>¶
鹿走荒郊壯士追蛙聲紫色總男兒拔山扛鼎興何暴¶
齒劍辭騅志不移天下不聞歌楚些帳中惟見歎虞兮¶
故鄉三户終何在千載烏江不洗悲¶
　　讀武侯出師表¶
燎滅中原鹿又亡獨留㣲燼熾炎方三分已是輸全局¶
七縱猶然保小康此日欃槍須北指當年魚水憶南陽¶
魏宫草樹終摇落千古丹心表兩章¶
　　裁衣寄從軍者¶
<pb:KR4f0003_WYG_029-6b>¶
玉關天氣凉六月已飛霜驚理篋中素寄與逺行郎¶
長短尚如初寛窄想非舊那堪孤燈下縫紉聼寒漏¶
中庭度金風緘刀著手冷歎息厚裝綿行將寄雪嶺¶
裁衣何所願願郎早樹勲郎為萬户侯妾作郡夫人¶
　　送毅菴鄂相國奉¶
命經畧西陲¶
清秋霽日照征鞍上相臨戎劍氣寒¶
詔㫖欽承三殿宻機宜默運寸心殫馬騰士飽来裴度¶
<pb:KR4f0003_WYG_029-7a>¶
鶴唳風聲避謝安欲别先生何所贈臨風握手勸加餐¶
書文一軌泰階平蠢爾戎夷敢弄兵¶
天子運籌頻下顧相臣經畧此西征風翻武帳三台入¶
日耀軍門萬㦸明佇看對颺歌虎拜邊烽永熄玉關清¶
　　賦得鶴舞千年樹¶
太液池邊千嵗松飛来白鶴愛隂濃雪衣斜掠披風態¶
丹頂髙昂舞月容閬苑有書傳秘信緱山無處覓仙踪¶
翩翩還就三清路翠葢徒看攫老龍¶
<pb:KR4f0003_WYG_029-7b>¶
　　活水¶
滑笏流波不暫停鵁鶄鷗鷺滿沙汀眼前觧得空明理¶
清濁何勞辨渭涇¶
　　冒雨尋菊¶
秋雨霏霏碧蘚滋閒情今日歩東籬不知冷夜寒朝裏¶
開到西風第㡬枝¶
我愛秋来菊蕋開天工偏為洗塵埃倚欄閒咏衣衫濕¶
應是纔從籬畔回¶
<pb:KR4f0003_WYG_029-8a>¶
　　輓戴九臯¶
都門握手别清儀生别重添死别離蒿里應懐埋玉恨¶
龍堆想見致身時魂還故宅三秋冷名列新編萬載垂¶
惟我思君勤懇意裁詩洒淚不勝悲¶
　　弔睢陽雙忠¶
蚍蜉援絶守孤城遮蔽江淮九死撐可惜絶繩無復續¶
翻教越俎共捐生一時慷慨多全節千古春秋有令名¶
籩豆生光祠宇在雙忠浩氣焕丹楹¶
<pb:KR4f0003_WYG_029-8b>¶
　　恭讀¶
皇祖聖祖仁皇帝御題耕織圖四十六景詩敬和原韻¶
　　　浸種¶
氣布青陽造化功東郊俶載萬方同溪流浸種如油綠¶
生意含春秀色籠¶
　　　耕¶
宿雨初過曉日晴烏犍有力足春耕田家辛苦那知倦¶
更聼枝頭布榖聲¶
<pb:KR4f0003_WYG_029-9a>¶
　　　耙耨¶
九重宵旰厪民依課量隂晴總不違縹緲雲山迷樹色¶
緑蓑扶耙雨霏霏¶
　　　耖¶
新田如掌水潺湲扶耖終朝那得閒手足沾塗渾不管¶
月明共濯碧溪間¶
　　　碌碡¶
帶雨扶犁一夕周作勞終畝敢辭休縱横碌碡如梭轉¶
<pb:KR4f0003_WYG_029-9b>¶
膏壌勻鋪惣舊疇¶
　　　布秧¶
二月春風料峭寒原田鱗疉入遐觀最憐舊榖生新頴¶
欲布秧還仔細看¶
　　　初秧¶
栁暗花明春正深田家那得冶遊心老翁䇿杖扶兒笑¶
却喜初秧擺緑鍼¶
　　　淤䕃¶
<pb:KR4f0003_WYG_029-10a>¶
短杓盛灰淤畝勤髙原下隰望中分鳴鳩喚雨聲聲好¶
嶺外旋看起白雲¶
　　　㧞秧¶
勻鋪緑毯滿平川萬井風和花欲然移自南疇向西陌¶
㧞秧時節日長天¶
　　　挿秧¶
甫田萬井水瀰瀰㧞得新秧欲挿時槐夏麥秋天氣好¶
及時樹藝莫教遲¶
<pb:KR4f0003_WYG_029-10b>¶
　　　一耘¶
新頴鵞黄逺似波揠苖助長槁如何惟應芟薙勤人力¶
自鮮苞稂害穉禾¶
　　　二耘¶
壺漿饁婦大堤行最是畦邊莠易生勞苦再耘還再饋¶
可憐農叟望年情¶
　　　三耘¶
朱火炎炎日午長三耘曝背向林塘那無觧愠傳風信¶
<pb:KR4f0003_WYG_029-11a>¶
天遣㣲薫動緑芒¶
　　　灌溉¶
抱甕終輸氣力㣲桔橰輪轉迅如飛池塘水滿新禾潤¶
樹下乗凉待月歸¶
　　　收刈¶
桐風瀟洒露珠晞滿野黄雲映落暉是處腰䥥收穫遍¶
擔頭挑得萬錢歸¶
　　　登場¶
<pb:KR4f0003_WYG_029-11b>¶
登場此日望西成大有頻書慶帝京䆉稏滿車皆玉粒¶
比隣亦覺笑顔生¶
　　　持穗¶
塲圃平堅灰甃成如坻露積最關情殷勤婦子争持穗¶
好聼千家拍拍聲¶
　　　舂碓¶
木末金風陣陣吹松明火燒隔踈籬何来舂相深宵裏¶
可是村謳唱和時¶
<pb:KR4f0003_WYG_029-12a>¶
　　　簏¶
秋成那得暫遊盤顆粒精粗欲别難周折不辭身手瘁¶
猶餘一掬㡬回看¶
　　　簸揚¶
郭外人家茒舎深門前揚簸趂風林莫令飄墮成狼戾¶
辜負耕夫力作心¶
　　　礱¶
相將南畝苦胼胝望嵗心酬庶免飢石磑碾来珠顆潤¶
<pb:KR4f0003_WYG_029-12b>¶
家家鼓腹樂雍熙¶
　　　入倉¶
霜㸃楓林似火然千倉滿貯賜從天輸官不假徵催力¶
喜值如雲大有年¶
　　　祭神¶
擊鼔吹豳報屢豐朝看索饗萬家同更期来嵗如今嵗¶
苖碩不知願莫窮¶
　　　浴蠶¶
<pb:KR4f0003_WYG_029-13a>¶
曽讀豳風七月篇遲遲日景麗光天新蠶未起先宜浴¶
盆滿明波人滿川¶
　　　二眠¶
女桑摇綠葉參差曉起人慵欲採遲雙燕入簾長晝静¶
再眠恰是仲春時¶
　　　三眠¶
淑景頻催喜載陽㣲行歩歩採條桑三眠三起新蠶老¶
篝火看時夜未央¶
<pb:KR4f0003_WYG_029-13b>¶
　　　大起¶
春光荏苒去堂堂無那黄鶯一日忙箔上吳蠶方大起¶
氷絲色映綠筠筐¶
　　　捉績¶
蠶筐髙下架頭紛食葉聲煩似雨聞捉績欣看光練練¶
一家婦女共辛勤¶
　　　分箔¶
栁絮飛時晝下簾桑柔蘩細食徐添却慿纎手為分箔¶
<pb:KR4f0003_WYG_029-14a>¶
未暇朝餐日過檐¶
　　　採桑¶
墻畔青條著雨滋繁隂初覆葉齊時春深八繭蠶争餧¶
稚子携筐上緑枝¶
　　　上簇¶
覓樹尋枝手足疲柔桑采采飼蠶飢今朝報道新抽繭¶
老幼羣欣上簇時¶
　　　炙箔¶
<pb:KR4f0003_WYG_029-14b>¶
重簾不捲畏風寒猶爇松明向夜闌皚雪霏霏堆滿箔¶
殷勤弱女把燈看¶
　　　下簇¶
獻繭由来重女功繪圖今見列璇宫¶
聖人不為丹青玩玉榖珠絲此意同¶
　　　擇繭¶
弱繭何時成綺紈拮据冀免一身寒八蠶獨蛹還須擇¶
几上分明取次觀¶
<pb:KR4f0003_WYG_029-15a>¶
　　　窖繭¶
春日遲遲執婦功何心戀賞牡丹紅繭成好向村頭窖¶
荷鍤携兒緑䕃中¶
　　　練絲¶
煮繭炊烟颺短籬絲腸纍纍練成時探湯試展纎纎手¶
那聼枝頭呌畵眉¶
　　　蠶蛾¶
蠶蛾絲浄方生子送向溪頭任所之黙祝明春盛今嵗¶
<pb:KR4f0003_WYG_029-15b>¶
隔年生理計家資¶
　　　祀謝¶
年年勞苦事耕桑及早還將租稅償今日蠶成䖍祀謝¶
西陵功德戴無疆¶
　　　緯¶
蠶繅輪捲遍千家午静人慵鳥語譁浸緯欣看供織作¶
阿香軋軋轉雷車¶
　　　織¶
<pb:KR4f0003_WYG_029-16a>¶
織女工夫午夜多何曽已自著絲羅銀蘭照處方成寸¶
却早循環擲萬梭¶
　　　絡絲¶
秋惹深閨無限情可堪蟋蟀送寒聲玉關萬里征夫逺¶
惆悵新絲絡不成¶
　　　經¶
砌下風飄待女蘭新絲經理欲成紈安排頭緒分長短¶
約伴同来仔細看¶
<pb:KR4f0003_WYG_029-16b>¶
　　　染色¶
經緯功成尚染絲晴光萬縷燦離離天工奪處關人巧¶
棚上還看五色施¶
　　　攀花¶
簇簇堆成錦繡紋攀花鬪巧最精勤堪憐織婦空勞勩¶
著體無過大布裠¶
　　　剪帛¶
溪尾如藍秋水清裁衣寄逺重關情金刀欲下躊躇意¶
<pb:KR4f0003_WYG_029-17a>¶
絲縷皆從素手成¶
　　　成衣¶
戔戔束帛費縫紉只為祁寒事切身¶
聖意憂勤圖畵裏宵衣永庇萬方人¶
　　輓蔡忠烈公¶
　　　公諱道憲號江門閩之晉江人為長沙司李獻¶
　　　賊攻長沙吉藩及撫藩監司相率遁衡州公攝¶
　　　太守事為死守計總兵尹先民叛附於賊城䧟¶
<pb:KR4f0003_WYG_029-17b>¶
　　　百計脅降公不屈怒罵愈甚賊遂錐其胸斷其¶
　　　手割鼻舌毁齒寸磔以死事聞贈太僕謚忠烈¶
　　　先是公就擒時有從役九人隨公不去賊先殺¶
　　　五人以懼公公不動及以次斬及凌國俊國俊¶
　　　者九人之一也國俊請葬主而後就戮賊許之¶
　　　後與公同祀長沙¶
牧民身不典戎曹為守孤城展六韜振鼓縱能摧賊銳¶
倒戈先已樹降旄夜臺有路丹心炳帝闕無門白日髙¶
<pb:KR4f0003_WYG_029-18a>¶
沅芷澧蘭芳不歇招魂只合誦離騷¶
　¶
　¶
　¶
　¶
　¶
　¶
　¶
<pb:KR4f0003_WYG_029-18b>¶
　¶
　¶
　¶
　¶
　¶
　¶
　¶
御製樂善堂全集定本巻二十五¶
